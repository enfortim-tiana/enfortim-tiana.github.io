---
layout: post
title: "Fem unes escales de Cals Frares al Carrer Verge del Pilar"
description: |
  Fem unes escales que baixin des de Cals Frares fins a directament al Carrer Verge del Pilar, donant accés directe al centre de la vila, per passejar i gaudir dels comerços, parcs i serveis que hi ha.
location: Cals Frares - Verge del Pilar
imageBefore: /assets/images/2023/Tiana-EscalesVergedelPilar.Abans.jpg
image: /assets/images/2023/Tiana-EscalesVergedelPilar.Nou.jpg
date: 2023-10-02
author: drpicox
---

Ara mateix, per qui visqui a la part alta de Can Gaietà, la forma més ràpida per arribar al centre del poble és donant tota la volta per Cals Frares. El trajecte és llarg, sinuós, i descoratge fer-lo. Per sort el camí actual evita la necessitat de donar la volta pel Camí Mig d'Alella, però encara es podria fer molt millor.

Aquest camí és vital per poder accedir al centre. A llocs com la plaça de la vila, l'ajuntament, la policia, el basar, o fins i tot el restaurant Tirati Tiriti.

Si mirem el mapa, s'atiava la intenció de les escales. Al carrer de Cals Frares hi ha una petita plaça que dona enlloc, que és el punt ideal per posar les escales de baixada. Si baixem per allà, hi ha un altre petit desviament que també es pot retallar fins a baixar a la riera. I un cop allà, en comptes d'aprofitar el forat de l'entrada de cotxes al pàrquing, es pot obrir un altre pas i donar accés directe al carrer Verge del Pilar. Un cop allà arribem en un no res al cor del poble.

Aquest camí retalla tranquil·lament cinc minuts del desplaçament caminant, deu si anem i tornem, i és la clau per incentivar passejar pel centre del poble, i reduir la quantitat de cotxes que necessiten passar i aparcar al Carrer de la Verge del Pilar.

**Així doncs, la proposta és**:

- Fer un tram d'escales des de Cals Frares —alçada Fonoll— fins al "Passeig del Robot"
- Fer un tram d'escales des del "Passeig del Robot" fins a la riera.
- Fer una obertura amb unes escales per conectar la riera amb el carrer Verge del Pilar.

**Els beneficis**:

- Més facilitat per fer desplaçaments a peu.
- Més seguretat i més incentius per cercar dins del poble.
- Millor comerç local.

Facilitant l'opció de caminar, augmenta el desig de passejar pel poble, i anar caminant en comptes d'usar el cotxe. Això té molts avantatges. Pels comerços augmenta la gent que s'hi acosta, i treu la temptació de qui agafa el cotxe i anar alguna altra tenda fora del poble. Pel poble més gent passejant, és un poble més viu, on la gent es veu les cares, es coneixen més, i gaudeixen més de la vida al poble. I per l'individu, ajuda a incorporar l'activitat física en la rutina diària, sense la necessitat de destinar temps extra per a l'exercici.

Nota: Potser el nombre d'escales serà similar als que connecten la Riera d'en Font amb Carrer Vinyeta, però com el camí antic seguirà existint, qui vulgui pujar amb calma podrà fer volta. La baixada serà el principal incentiu. També es pot contemplar posar un raïl per passar les bicis, o carrets de la compra.
