---
layout: post
title: "Acabem les escales de les Tres Bessones"
description: |
  Acabem el tram d'escales del Parc de les Tres Bessones al Carrer Verge del Carme i arribem dos minuts abans a la Tiana comercial.
location: Tres Bessones - Verge del Carme
imageBefore: /assets/images/2023/Tiana-EscalesVergedelCarme.Abans.jpg
image: /assets/images/2023/Tiana-EscalesVergedelCarme.Nou.jpg
date: 2023-10-02
author: drpicox
---

Ara mateix, hi ha una drecera per anar des del Parc de les Tres Bessones fins al centre del poble que és baixant per unes escales que hi ha al mateix parc. Malgrat això, només hi ha un tram d'escales, i després canvia de direcció cap al Carrer Can Jordana.

Això fa un desviament que fa que la gent hagi de perdre fins a dos minuts si intenta arribar al centre del poble.

Molta gent, per estalviar-se els dos minuts, o bé rodeja la barana per l'altre costat, o s'escola entre la barana per baixar pel pendent. Prova d'això és que ja es veu el camí que se segueix, i fins i tot ja es poden entreveure els esglaons del seu ús.

L'ajuntament ha intentat repetides vegades evitar que es prengui el camí directe per la seva perillositat en no estar adequat pel seu ús. Durant diverses iteracions, els veïns han anat obrint un pas en una de les baranes, traient el nervi del mig, i l'ajuntament tornant-la a soldar. Això es va repetir fins que l'ajuntament va canviar el sistema i va tancar encara més el forat de les baranes. Tot i així, això no evita el pas.

El que es busca és oficialitzar el desig dels veïns que passen per allà de forma insegura, acabar les escales, i proporcionar-los un camí directe a la Tiana comercial que no doni tota la volta fins al Carrer Can Jordana. Que permeti estalviar dos minuts de temps, en cada un dels trajectes. Quatre minuts en un trajecte d'anada i tornada.

**Així doncs, la proposta és**:

- Acabar les escales en línea recte des del parc de les Tres Bessones.

**Els beneficis**:

- Més facilitat per fer desplaçaments a peu.
- Més seguretat i més incentius per cercar dins del poble.
- Millor comerç local.

Facilitant l'opció de caminar, augmenta el desig de passejar pel poble, i anar caminant en comptes d'usar el cotxe. Això té molts avantatges. Pels comerços augmenta la gent que s'hi acosta, i treu la temptació de qui agafa el cotxe i anar alguna altra tenda fora del poble. Pel poble més gent passejant, és un poble més viu, on la gent es veu les cares, es coneixen més, i gaudeixen més de la vida al poble. I per l'individu, ajuda a incorporar l'activitat física en la rutina diària, sense la necessitat de destinar temps extra per a l'exercici.
